{
  "title": "Gagnvirkt Götukort",
  "breidin_desc": "Breiðin er syðsti hluti Akraness og þar er að finna einn elsta steinsteypta vita landsins sem var reistur 1918. Vitarnir á Breiðinni eru tveir talsins en Akranesviti var reistur á árunum 1943-1944 og hefur hann verið opinn almenningi yfir sumartímann án endurgjalds.",
  "elinarsaeti_desc": "Skemmtileg þjóðsaga glæðir Elínarhöfða skemmtilegum töfrum og gönguferð um Kalmansvík er ógleymanleg. Við Elínarhöfða er að finna listaverkið Elínarsæti eftir Guttorm Jónsson. Listaverkið var sett upp á þessum stað af Akraneskaupstað árið 2000.",
  "gardar_desc": "Í Byggðasafninu að Görðum er sögu byggðar, atvinnu og mannlífs sunnan Skarðsheiðar gerð góð skil. Þar er m.a. geymd hin einstaka „Hagamús“ en fólk þarf að fara á safnið til að fræðast betur um þetta grunsamlega „spendýr“. Á undanförnum árum hafa gömul hús sem tengjast sögu Akraness á einhvern hátt verið flutt á byggðasafnið og gerð þar upp til minningar um liðna tíma. Þar má einnig finna vísi að bátasafni og þar er Íslands eini kútter, kútter Sigurfari, varðveittur.",
  "gudlaug_desc": "Á Langasandi er hægt að baða sig í sjónum og njóta útsýnisins í Guðlaugu sem er heit laug staðsett í grjótgarðinum á Langasandi. Guðlaug er á þremur hæðum en þriðja hæðin næst áhorfendastúku er útsýnispallur, þar undir á annarri hæð er heit setlaug og sturtur ásamt tækjarými og á fyrstu hæð er grunn vaðlaug. Laugin er gjaldfrjáls og eru búningsklefar á staðnum.",
  "akrafjall_desc": "Akrafjall er fjall á Akranesi á milli Hvalfjarðar og Leirárvogs. Fjallið er 643 metrar á hæð og heitir hæsti tindurinn Geirmundartindur.",
  "langisandur_desc": "Langisandur, neðan við sundlaugina og önnur íþróttamannvirki við Jaðarsbakka, er ein besta baðströnd landsins. Þeim fjölgar sífellt sem skella sér í sjósund reglulega og nýta sér þá aðstöðu sem búið er að koma upp við Langasand. Langisandurinn er tilvalinn til gönguferða og hvers kyns útivistar, ekki síst fyrir börnin.",
  "akratorg_desc": "Akratorg hefur frá upphafi verið miðpunktur mannlífs og menningarviðburða á Akranesi. Á árinu 2013 var ákveðið að ráðast í breytingar á torginu og var það á 17. júní 2014 sem Regína Ásvaldsdóttir bæjarstjóri opnaði Akratorgið formlega og Einar Benediktsson formaður framkvæmdaráðs setti nýjan gosbrunn af stað.",
  "fotboltamenn_desc": "Á hringtorginu sem nefnist Faxatorg og er staðsett við austurenda Skagabrautar og Stillholts er að finna listaverkið Fótboltamenn eftir Sigurjón Ólafsson (1908-1982). Það var keypt af Akranesbæ og sett upp árið 2001 er 50 ár voru liðin frá því að Íþróttabandalag Akraness varð fyrst Íslandsmeistari meistaraflokksliða",
  "Sementsstrompur_desc": "Verksmiðjan var reist á Akranesi á árunum 1956 - 1958 og tók til starfa síðla árs 1958. Allur vélbúnaður verksmiðjunnar var fenginn frá fyrirtækinu F. L. Smidth & Co A/S í Kaupmannahöfn. Bygging Sementsverksmiðju ríkisins átti drjúgan þátt í að efla og auka mannvirkjagerð á Íslandi. Unnið er að niðurrifi verksmiðjunnar. Árið 2019 var turn eða strompur verksmiðjunnar felldur.",
  "jadarsbakki_desc": "Jaðarsbakkalaug er 25 m útisundlaug með 5 heitum pottum, gufu og vatnsrennibraut. Skemmtileg sundlaug fyrir fjölskylduna, sundkappann og til sólbaðs. Sundlaugin er opin alla virka daga frá kl. 6:00 - 21:00 og um helgar frá kl. 09:00 - 18:00",
  "bjarnarlaug_desc": "Bjarnalaug er 12,5 m innilaug með heitum potti sem staðsettur er í laugargarði utandyra. Bjarnalaug er einstaklega skemmtileg sundlaug og til gamans má geta þess að Bjarnalaug er til útleigu fyrir hin ýmsu tækifæri svo sem afmæli, bekkjarkvöld, starfsmannapartý o.fl. Bjarnalaug er staðsett að Laugabraut 6 og er hún orðin 70 ára gömul. Bjarnalaug er opin almenningi yfir vetrartímann (sept-maí) á laugardögum frá kl. 10.00-13.00 en þá er laugin hituð í 33 - 34°C.",
  "learn_more": "Nánari upplýsingar",
  "breidin_title": "Breiðin",
  "elinarsaeti_title": "Elínarhöfði",
  "gardar_title": "Byggðasafnið Görðum",
  "gudlaug_title": "Guðlaug",
  "akrafjall_title": "Akrafjall",
  "langisandur_title": "Langisandur",
  "akratorg_title": "Akratorg",
  "fotboltamenn_title": "Fótboltamenn",
  "Sementsstrompur_title": "Sementsstrompurinn",
  "jadarsbakki_title": "Jaðarsbakkalaug",
  "bjarnarlaug_title": "Bjarnalaug"
}
